# Apertura Programma di Cassa

## Apertura Programma di Cassa

L'apertura al mattino è condizionata allo spegnimento serale delle macchine. Se alla chiusura serale i pc cassa vengono lasciati accesi, al mattino consigliamo comunque un riavvio. L'attività di apertura, comunque, è legata anche al tipo di configurazione del Punto Vendita stesso, ad esempio : 


- Postazione con un'unica cassa (una sola macchina nel Punto Vendita)
- Postazione multicassa. Ci sarà la cassa principale (quella che contiene il DataBase), comunemente definita Cassa 1, insieme ad altre postazioni cassa che si collegano alla principale. In questo caso, la  cassa principale dovrà sempre essere avviata per prima, solo in seguito si potranno accendere anche le altre. Se la cassa principale fosse ko, sulle altre sarà possibile attivare la Cassa d'Emergenza (vedi capitolo Cassa d'Emergenza)
- Postazione cassa con postazione server. In questo caso avremo un pc server sul quale sarà installato il DataBase, spesso usato come "postazione ufficio", quindi non utilizzato per le azioni di vendita, ma per tutte quelle operazioni destinate al Back Office, e uno o più pc di cassa. Il collegamento tra casse e server deve sempre essere attivo, in caso contrario si utilizzarà la Cassa d'Emergenza (vedi capitolo Cassa d'Emergenza). Prima di avviare la cassa, quindi, assicurarsi che il server sia acceso.

In ogni caso, prima di procedere all'accensione del pc di cassa, verificare sempre che la stampante fiscale sia accesa e che ci sia carta. Se avete acceso l'unica cassa presente o quella principale, si può passare all'inserimento delle credenziali di Windows, ove richieste. Le casse secondarie, all'accensione, si collegano al server ed eseguono un aggiornamento anagrafico locale, così da poter essere utilizzate anche in modalità d'emergenza.


## Avvio della Cassa

E' possibile impostare l'avvio automatico del programma di cassa, che quindi si aprirà in seguito all'avvio di Windows. In caso contrario, fare doppio clic sull'icona di cassa che si trova sul desktop oppure tasto destro>apri.

 :  : FIG ICONA CASSA

L'apertura del programma potrebbe richiedere qualche secondo, quindi attendere prima di cliccare di nuovo sull'icona, altrimenti potrebbe comparire il seguente messaggio :  "Attenzione, programma già in esecuzione. Premere Alt-Tab per portarlo in primo piano". A questo punto premere contemporaneamente i tasti Alt e Tab (il tasto con una freccia che va verso sinistra e sotto una freccia che va verso destra). Se anche così non parte il programma, conviene aprire il Task Manager (o Gestione Attività, a seconda della versione di Windows installata), terminare l'applicazione chiamata pNgCashS.exe e provare a rifare doppio clic sull'icona di cassa.
Comparirà la schermata del Logon, verranno quindi richiesti il nome utente e la password per l'accesso al programma. Il nome utente viene proposto in automatico, tiene in memoria l'ultimo utilizzato.
Nel caso in cui fosse attiva la Gestione degli Operatori di Cassa (vedi capitolo Gestione Operatori di Cassa), verrà richiesto il codice operatore e la relativa password. Una volta immessi e confermati, comparirà la schermata principale del programma di cassa.




