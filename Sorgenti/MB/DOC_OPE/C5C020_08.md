## Utilizzo del credito anno precedente per compensazione interna (IVA su IVA)

### Esempio 1

Ipotizziamo che nell'anno 20X0 l'azienda ABC srl abbia accumulato un credito IVA di 100.000¤.
Stampando la liquidazione IVA del mese di Gennaio 20X1 l'azienda rileva un debito IVA di 30.000¤. In questo caso l'azienda può decidere di utilizzare parte del credito accumulato nell'esercizio 20X0 e non versare alcun importo.
Per farlo sarà necessario compilare all'interno dei parametri della Stampa liquidazione IVA il campo 'Credito iva anni precedenti portato in detrazione' inserendo il valore 30.000.
In questo modo il sistema porterà a 0 l'importo da versare del periodo ed evidenzierà l'importo utilizzato compilando il campo 'Compensazione interna del periodo' nella seconda pagina della liquidazione IVA.

### Esempio 2

Ipotizziamo che nell'anno 20X0 l'azienda ABC srl abbia accumulato un credito IVA di 100.000¤.
Stampando la liquidazione IVA del mese di Gennaio 20X1 l'azienda rileva un debito IVA di 130.000¤. In questo caso l'azienda può decidere di utilizzare parte del credito accumulato nell'esercizio 20X0 e versare solo una parte del debito.
Per farlo sarà necessario compilare all'interno dei parametri della Stampa liquidazione IVA il campo 'Credito iva anni precedenti portato in detrazione' inserendo il valore 100.000.
In questo modo il sistema porterà a 30.000 l'importo da versare del periodo ed evidenzierà l'importo utilizzato compilando il campo 'Compensazione interna del periodo' nella seconda pagina della liquidazione IVA.

## Utilizzo del credito anno precedente per compensazione esterna (F24)

### Esempio 1

Ipotizziamo che nell'anno 20X0 l'azienda ABC srl abbia accumulato un credito IVA di 100.000¤.
Nell'esercizio 20X1 l'azienda decide di utilizzare 50.000¤ di tale credito per compensare in F24 il pagamento di altri tributi.
Per farlo sarà necessario compilare all'interno dei parametri della Stampa liquidazione IVA il campo 'Credito iva per F24 :  anno precedente' inserendo il valore 50.000.
In questo modo il sistema evidenzierà l'importo utilizzato compilando il campo 'Compensazione esterna (F24) nel periodo' nella seconda pagina della liquidazione IVA e aggiornerà il prospetto della compensazione esterna in F24 riducendo l'importo compensabile e il credito residuo totale.

## Rimborso del credito dell'anno precedente

### Esempio 1

Ipotizziamo che nell'anno 20X0 l'azienda ABC srl abbia accumulato un credito IVA di 500.000¤.
Nell'esercizio 20X1 l'azienda decide di chiedere a rimborso 100.000¤ di tale credito.
Per evidenziare l'operazione sarà necessario compilare all'interno dei parametri della Stampa liquidazione IVA il campo 'Credito chiesto a rimborso :  anno precedente' inserendo il valore 100.000.
In questo modo il sistema evidenzierà l'importo utilizzato compilando il campo 'Credito chiesto a rimborso nel periodo' nella seconda pagina della liquidazione IVA e aggiornerà il credito residuo totale.
