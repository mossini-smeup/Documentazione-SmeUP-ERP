# Generalità
L'MRP è lo strumento con cui viene eseguita la pianificazione dei materiali all'interno di un'azienda.
Nel modello classico esso analizza la domanda (quello che l'azienda deve produrre per essere inviato ai clienti), la confronta con la giacenza e con ordini di produzione e di acquisto in corso.
La quantità di domanda che eccede la disponibilità diventa un suggerimento di procurare il materiale.
Questo ragionamento viene ripetuto a tutti i livelli di distinta per calcolare le necessità e le date per ogni articolo. I suggerimenti emessi dall'MRP sono creazione / anticipo / posticipo / cancellazione di
ordini di acquisto o produzione.

Per funzionare in modo corretto, l'MRP ha bisogno dei seguenti dati base : 

- **Distinta base****, che definisce la lista dei materiali necessari per la costruzione del prodotto finito da fornire al cliente e di tutti i componenti, fino ad arrivare ai materiali di acquisto (per la gestione della distinta base si rimanda alla specifica documentazione);
- **Politiche di riordino**, che sono gestite nella tabella M5A e che definiscono i parametri guida per la pianificazione di ciascun articolo (per la gestione della tabella M5A si rimanda alla documentazione specifica);
- **Parametri di pianificazione**, che specificano i parametri guida per la pianificazione di ciascun articolo.
- **Fonti e gruppi fonte**, In Sme.up i fabbisogni e le coperture sono chiamate fonti. Il gruppo fonte rappresenta un insieme fonti che definiscono la disponibilità di un articolo e attraverso cui è possibile eseguire la pianificazione.

