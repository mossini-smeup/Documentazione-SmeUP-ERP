## Utilizzo del credito anno corrente per compensazione interna (IVA su IVA)

### Esempio 1

Ipotizziamo che a Novembre dell'anno 20X0 l'azienda ABC srl abbia accumulato un credito IVA di 100.000¤.
Stampando la liquidazione IVA del mese di Dicembre 20X0 l'azienda rileva un debito IVA di 30.000¤. In questo caso il sistema porterà automaticamente in compensazione il credito di Novembre e porterà a 0 l'importo da versare del periodo.

## Utilizzo del credito anno corrente per compensazione esterna (F24)

### Esempio 1

Ipotizziamo che a Novembre dell'anno 20X0 l'azienda ABC srl abbia accumulato un credito IVA di 100.000¤. Nel mese di Dicembre 20X0 l'azienda decide di utilizzare 30.000¤ per compensare il pagamento di altri tributi.
Per farlo sarà necessario compilare all'interno dei parametri della Stampa liquidazione IVA il campo 'Credito iva per F24 :  anno corrente' inserendo il valore 30.000. In questo modo il sistema evidenzierà l'importo utilizzato compilando il campo 'Credito iva per F24 :  anno corrente' e ridurrà il Credito Residuo totale.

## Rimborso del credito dell'anno corrente

### Esempio 1

Ipotizziamo che a Novembre dell'anno 20X0 l'azienda ABC srl abbia accumulato un credito IVA di 500.000¤. Nel mese di Dicembre 20X0 l'azienda decide di chiedere a rimborso 100.000¤ di tale credito. Per evidenziare l'operazione sarà necessario compilare all'interno dei parametri della Stampa liquidazione IVA il campo 'Credito chiesto a rimborso :  anno corrente' inserendo il valore 100.000. In questo modo il sistema evidenzierà l'importo utilizzato compilando il campo 'Credito chiesto a rimborso :  anno corrente' e aggiornerà il credito residuo totale.                        
