## Introduzione

Attraverso queste istruzioni si vuole guidare l'utente all'impostazione dei parametri base del modulo Intrastat al fine di rendere la ripresa e trasmissione dei dati il più automatica e completa possibile e, quindi, ridurre al minimo l'intervento dell'utente stesso sui dati.

## Trimestrale o mensile?

L'indicazione della periodicità di presentazione dell'azienda viene effettuata all'interno della tabella V5E. Qui è possibile specificare una diversa periodicità di presentazione per acquisti e cessioni.

## Indicazione soggetto delegato

L'identificazione del soggetto delegato avviene all'interno della tabella V5E nei campi 'Tipo soggetto delegato' (bisognerà indicare se si tratta di un FOR o di un'altra tipologia di ente) e 'Codice soggetto delegato'.

## Impostazione nomenclature combinate/codici servizio

La ripresa delle nomenclature combinate viene effettuata attraverso le seguenti due letture : 
 * Vengono prima di tutto analizzati gli articoli presenti all'interno dei documenti registrati :  per questi articoli viene verificato se all'interno dell'anagrafica è compilato il campo della nomenclatura combinata. Se il campo è compilato viene ripreso questo codice per la generazione delle registrazioni Intrastat.
 * Nel caso in cui la prima lettura non abbia restituito la nomenclatura combinata il sistema passa all'analisi del conto contabile. All'interno dei parametri della tabella C5B è infatti possibile impostare la nomenclatura combinata associata al conto contabile. Se il parametro è impostato il sistema automaticamente lo riprenderà per la compilazione dei movimenti intrastat.


La ripresa dei codici delle prestazioni di servizio si basa, invece, solo sull'analisi dei conti contabili. In questo caso all'interno dei parametri della tabella C5B viene ricercato il codice prestazione indicato e, se presente, questo viene utilizzato per la compilazione delle registrazioni Intrastat.

## Eccezioni di compilazione

Nel caso in cui l'azienda non sia obbligata all'indicazione delle informazioni relative al valore statistico, alla modalità di trasporto e alle condizioni di consegna dovrà indicare l'esenzione all'interno della tabella V5E nei campi 'Esenzione valore statistico cessioni' e 'Esenzione valore statistico acquisti'
