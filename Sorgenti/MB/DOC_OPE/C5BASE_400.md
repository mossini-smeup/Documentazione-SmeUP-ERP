La definizione di un calendario è necessaria per definire le rate di pagamento, ovvero per identificare i giorni e le date in cui è possibile pagare i fornitori o ricevere pagamenti. Insieme al codice del pagamento, infatti, il calendario determina la scadenza delle rate.
Utilizzando la tecnica della risalita, è necessario impostare un calendario standard per tutti gli enti e introdurre la singola specificità a livello di singolo codice solo dove diverso da tutti gli altri.
Se un determinato tipo di pagamento determina una rata che ha scadenza in un giorno di chiusura, il pagamento slitta in avanti fino alla prima data di apertura.
È possibile definire un calendario aziendale, un calendario fornitori, un calendario clienti, un calendario per uno specifico codice di pagamento e un calendario per uno specifico tipo di pagamento.
Per il calcolo delle scadenze vengono sempre presi in considerazione tutti i calendari attivati, perciò una scadenza di pagamento sarà valida solo se lo è per tutti i calendari.
