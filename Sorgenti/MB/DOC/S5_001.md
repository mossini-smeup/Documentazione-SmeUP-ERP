# Introduzione
La schedulazione a capacità infinita (d'ora in poi SCI) è una modalità di datazione approssimativa di un ciclo (sia di un articolo, sia di un ordine pianificato o rilasciato), con lo scopo di determinarne
l'inizio o la fine (tramite la datazione delle singole fasi) e di valutare il carico delle varie risorse nel tempo, senza ricorrere a strumenti più complessi, quali la schedulazione a capacità finita (d'ora in poi
SCF).

# Descrizione del metodo
La Schedulazione a Capacità Infinita (SCI) si basa sull'assunto che il ciclo da schedulare sia l'unico ad utilizzare la capacità delle risorse necessarie alla sua realizzazione, indipendentemente da tutti gli altri cicli che impieghino le stesse.
Ad esempio, se una fase impiega 10 minuti al pezzo e si devono eseguire 36 pezzi (per un totale di 360 minuti, pari a 6 ore) su di una risorsa aperta dalle ore 8 alle 12 di ogni giorno (per un totale di 4
ore), se la fase inizia al giorno X, essa verrà schedulata dalle ore 8 del giorno X alle ore 10 del giorno X+1, come risulta dal seguente prospetto : 


| Giorno | | Ora di inizio | Ora di fine  | Ore singole | Ore progressive |
| ---|----|----|----|----|----|
| X   | Lavoro | 8  | 12  | 4  | 4 |
| X+1 | Lavoro | 8  | 10  | 2   | 6 |
| 


Qualora si schedulasse successivamente un'altra fase, con esattamente gli stessi dati di input, essa verrebbe posizionata nello stesso intervallo di tempo.
E' chiaro che questo assunto porta a sovraccaricare la risorsa oltre la sua disponibilità, con l'effetto di datare in modo irrealistico le fasi e quindi la fine dell'intero ciclo. Nella realtà, oltre al tempo di
lavorazione, nell'esecuzione del ciclo vi è un tempo di coda presso le varie risorse (attesa che la risorsa sia disponibile).
La Schedulazione a Capacità Finita (SCF) determina esattamente il tempo di attesa di ogni fase, sequenziando le attività da eseguire, mentre la Schedulazione a Capacità Infinita (SCI) assegna ad ogni risorsa, in base a rilevazioni effettuate, un tempo di coda, che si aggiunge al tempo di lavorazione, per la datazione dell'inizio della fase (non per il carico).
L'introduzione delle code infatti non fa aumentare il carico, ma lo sposta nel tempo.
Se nell'esempio precedente, per la risorsa sono previste 7 ore di coda, la fase sarà datata dalle ore 11 del giorno X+1 alle ore 9 del giorno X+3, come risulta dal seguente prospetto.


| Giorno  | | Ora di inizio | Ora di fine  | Ore singole | Ore progressive | Ore di carico |
| ---|----|----|----|----|----|----|
| X | Coda  | 8  | 12   | 4  | 4                                | |
| X+1  | Coda  | 8  | 11  | 3  | 7                                | |
| X+1  | Lavoro | 11  | 12  |1  | 1  | 1 |
| X+2  | Lavoro | 8  | 12  | 4  | 5  | 4 |
| X+3 | Lavoro  | 8   | 9  | 1   | 6  | 1 |
| 


In questo modo non si ottiene l'effetto di datare più esattamente le singole fasi, ma una data dell'intero ciclo più realistica e, inoltre, un carico meno approssimato su ogni singola risorsa. Questo secondo miglioramento aumenta all'aumentare della lunghezza del periodo su cui si determina il carico :  se esso è giornaliero, probabilmente vi saranno comunque sovra e sottocarichi irrealistici, mentre se lo si considererà settimanale, i picchi si medieranno e il valore del carico diventerà più affidabile.
Nella SCI, per la natura di datazione approssimativa delle singole fasi, non vengono presi in considerazione i tempi di sovrapposizione eventualmente impostati.

La SCI può essere eseguita in due modalità
 * al più presto, partendo dalla data inizio e posizionando in avanti le fasi dalla prima.
In questo modo si confronta la data di fine schedulata con la data fine richiesta :  si ottiene l'informazione sulla fine rispetto al previsto, cominciando all'inizio previsto. I precedenti prospetti
sono stati ottenuti con questo metodo.
 * al più tardi, partendo dalla data fine e posizionando le fasi dall'ultima all'indietro. In questo modo si confronta la data inizio schedulata con la data inizio richiesta, ottenendo l'informazione sull'ora in cui iniziare per finire alla data prevista.

L'esempio precedente, con schedulazione al più tardi a partire dal giorno X, produce il seguente risultato : 


|  Giorno | | Ora di inizio | Ora di fine  | Ore singole | Ore progressive | Ore di carico |
| ---|----|----|----|----|----|----|
| X-3  | Coda  | 11  | 12  | 1  | 1                                | |
| X-2  | Coda | 8  | 12   | 4  | 5                                | |
| X-1  | Coda  | 8  | 10  | 2  | 7                                | |
| X-1  | Lavoro  | 10  | 12   | 2   | 2   | 2 |
| X  | Lavoro  | 8  | 12  | 4  | 6  | 4 |
| 


# Dettagli di implementazione in Sme.up

## Considerazioni generali
In Sme.up è stata realizzata una funzione di scansione del ciclo con datazione a capacità infinita (una funzione specifica della >£CIR).
Essa viene utilizzata sia nella visualizzazione del ciclo sia per datare gli impegni risorse (solo in modalità avanzata, con utilizzo dell'archivio **S5IRIS**), sia pianificati sia rilasciati. Per attivare la SCIi si
imposta il campo di tipo schedulazione (in avanti/all'indietro o entrambe), nella tabella dello scenario (>S5B).

## Risorsa
La risorsa utilizzata per datare gli **S5IRIS** è sempre la risorsa generale.
Se ne utilizzano le seguenti informazioni : 
 * il calendario;
 * la coda;
 * l'efficienza.

## Coda
La coda, definita a livello di risorsa, può essere espressa nelle seguenti unità di misura (oggetto >V2/P5TPC) : 
**A** -  Giorni
**B** - Giorni con completamento giorno
**C** - Ore
**D** - Ore con completamento giorno
Questo valore va impostato nel gruppo risorsa (tabella >BRM) con risalita alla tabella generale (>BR1).
In assenza di valore a questo livello, si assume il valore **A**.
La coda si calcola con il calendario della risorsa a cui è riferita.
Se la coda è in giorni, non vengono trattati i decimali eventualmente impostati, in quanto le ore risultanti dalla frazione di giorno potrebbero variare da giorno a giorno, dipendendo dalla capacità
della risorsa nel giorno.
La coda non si applica se la fase viene eseguita sulla stessa risorsa della fase precedente o, in caso di S5IRIS, se la fase è iniziata.
La coda si applica indipendentemente dalla presenza del carico. In questo modo è possibile usarla per impostare un tempo di transito sulle operazioni esterne.
La coda con completamento al giorno, nella schedulazione al più presto porta alle ore 24.00 del giorno la fine della coda e quindi l'inizio della fase; nella schedulazione al più tardi porta alle ore 0.00 del
giorno l'inizio della coda e quindi la fine della fase precedente.
Nella scansione del ciclo si può scegliere, tra i parametri di lancio, se considerare o meno le code.
Nella costruzione degli impegni risorse, si imposta questa scelta tra i campi dello scenario.

## Carico
Il carico è formato dal tempo di attrezzaggio e dal tempo di carico (entrambi in ore).

In caso di scansione ciclo, essi si determinano nel seguente modo : 
 * Il tempo di attrezzaggio è il componente di carico N. 2. Si può scegliere, in fase di lancio della schedulazione, se considerarlo, se considerarlo aumentato dell'efficienza, oppure se non considerarlo.
 * Il tempo di carico è il componente di carico N. 3. Si può scegliere, in fase di lancio della schedulazione, se considerarlo aumentato dell'efficienza.

In caso di schedulazione di S5IRIS, si usano i valori presenti nell'archivio, rispettivamente le ore di attrezzaggio e le ore totali residue.
Si rimanda al documento specifico dell'archivio S5IRIS per la determinazione di questi campi.

## Attesa finale
Se presente nel ciclo, dopo il tempo di carico si aggiunge, prima della coda del centro della fase successiva, il tempo di attesa finale (componente di carico N. 5) in giorni solari. Lo scopo di questo
campo è di tener conto dei tempi di raffreddamento, consolidamento, ecc..., successivi all'esecuzione della fase, che ritardano l'inizio della fase successiva, senza tenere occupata la risorsa.

## Datazione S5IRIS
La schedulazione al più presto per gli ordini non iniziati parte dalla data più alta tra l'inizio richiesto e oggi. Per le fasi iniziate, essa parte comunque da oggi e accoda le fasi successive.
In questo modo non si hanno mai impegni scaduti. L'ora di inizio è l'inizio del giorno.
La schedulazione al più tardi parte sempre dalla data fine richiesta alla fine del giorno, anche se essa è scaduta.
Possono quindi risultare scaduti gli ordini che devono iniziare nel passato per rispettare la fine richiesta.

# Modalità di lancio £CIR
Se impostata la data (e opzionalmente l'ora) di inizio, viene eseguita la SCI al più presto; se impostata la data (e opzionalmente l'ora) di fine, viene eseguita la SCI al più tardi; se impostate entrambe,
vengono eseguite ambedue le schedulazioni.
E' possibile far calcolare i giorni di transito (dall'inizio, dalla fine o entrambi, in funzione del tipo di schedulazione scelto :  al più presto, al più tardi o entrambe), che rappresentano in avanti il giorno di
fine della fase rispetto all'inizio del ciclo e all'indietro il giorno di inizio della fase rispetto alla fine del ciclo.
In questo secondo caso, essi identificano i tempi di approvvigionamento (quello della prima fase il tempo totale, quelli delle fasi successive i tempi di rettifica per i componenti utilizzati a quelle fasi).
La seguente tabella presenta un esempio di tale calcolo.


|  Fase | Data inizio  | Data fine   | Giorni dall'inizio | Giorni dalla fine |
| ---|----|----|----|----|
| 10  | 01.xx.xx   | 01.xx.xx   | 1  | 4 |
| 20 | 01.xx.xx   | 01.xx.xx   | 1  | 4 |
| 30 | 01.xx.xx  | 02.xx.xx   | 2  | 4 |
| 40 | 02.xx.xx  | 03.xx.xx  | 3  | 3 |
| 50 | 03.xx.xx  | 03.xx.xx   | 3  | 2 |
| 60  | 03.xx.xx  | 04.xx.xx  | 4  | 2 |
| 


