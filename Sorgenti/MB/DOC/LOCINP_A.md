# Introduzione
L'Input Panel (o Pannello di Input) è uno strumento che permette di inserire e modificare in una singola sottosezione, dati eterogenei. A dispetto del suo nome, l'input panel può essere usato anche per visualizzare dati generici presenti in un record di un database.
A differenza degli altri componenti di visualizzazione/inserimento presenti in loocup la peculiarità del componente INP è la completa configurabilità e controllabilità da parte di chi descrive la sottosezione.
E' possibile infatti, tramite la definizione di un XML apposito (di norma un Formato Video), decidere precisamente la posizione di campi, etichette e bottoni, così come lasciare che il componente effettui una autoregolazione del formato a partire dai dati (definiti in forma matriciale) che gli vengono forniti.
Il componente è inoltre in grado di interfacciarsi facilmente con altri componenti, tra cui l'aggiornatore (EXU), la matrice (EXB) e il grafico.
In questo modo non solo è possibile utilizzare un Input Panel per interagire con gli altri componenti istanziati nella scheda (tramite eventi e dinamismi), ma anche inserire e/o modificare in modo più o meno permanente i dati che gli vengono associati.
L'input panel va incontro all'esigenza dell'utente di trattare dati (tipicamente record) in modo organico e più espressivo rispetto ad altri componenti.
