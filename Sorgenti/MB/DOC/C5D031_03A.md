### DEFINIZIONE
Gli anticipi su fatture rappresentano un'apertura di credito in c/c accordata ad un'azienda
attraverso la cessione s.b.f.
dei suoi crediti di fornitura, comprovati da fatture emesse in relazione a transazioni commerciali.

Si tratta di un'operazione di smobilizzo di crediti che trova ampia diffusione con le imprese che
pattuiscono con la clientela il regolamento dilazionato delle forniture tramite "bonifico".

Gli anticipi su fatture si basano giuridicamente sull'istituto della "cessione del credito" mediante
la quale la banca sostituisce l'impresa nel ruolo di creditore. Tale trasferimento non richiede
il consenso del debitore ceduto, essendo sufficiente la semplice notifica onde evitare che egli,
alla scadenza concordata, effettui il pagamento all'azienda anzichè alla banca cessionaria.

L'ammontare anticipato generalmente non corrisponde all'importo totale della fattura, ma al 70/80%
di essa in quanto la banca per cautelarsi da resi o abbuoni applica uno "scarto di garanzia"
del 20/30%.

### ASPETTO TECNICO-OPERTIVO
Le fasi dell'operazioni possono essere così sintetizzate : 

.1 L'azienda presenta la copia di una o più fatture, la cui scadenza non deve superare i 120 giorni

.2 L'Ufficio fidi verifica la capienza del castelletto anticipi su fatture e analizza l'affidabilità
dei debitori ceduti

.3 Se tali analisi hanno esito positivi si procede alla cessione del credito. A tale scopo viene
compilato un apposito modulo di cui uno è trasmesso al debitore per notificargli l'avvenuta cessione
e comunicargli gli estremi del c/c a favore del quale dovrà disporre il bonifico.

.4 l'azienda di credito mette a disposizione dell'impresa cliente, secondo la modalità che
illustreremo tra breve, l'ammontare delle fatture cedute diminuite della percentuale di scarto.

La banca liquida gli interessi a proprio favore con periodicità trimestale avvalendosi di un
apposito conto di anticipi su fatture che si affianca al c/c di corrispondenza.

Nell'ipotesi in cui una fattura alla scadenza non sia regolarmente estinta la banca, prima di
ritenerla insoluta, attende in media 15/25 giorni, considerando la possibilità di un ritardo nel
pagamento. Trascorso tale periodo, invita l'azienda cliente a pareggiare l'anticipo già erogato
generalemnte attraverso un giroconto dal c/c di corrispondenza al c/anticipo.

### CARATTERISTICHE
Il conto anticipo su fatture, transitorio e fruttifero, si caratterizza per la presenza di soli
saldi debitori e per l'assenza di operazioni postergate; in ogni istante perciò il saldo liquido,
coincide con il saldo contabile.

Ha chiusura trimestrale, gli interessi sono addebitati direttamente sul c/c di corrispondenza.

Il tasso applicato è secco, in quanto non sono previste la commisione sul massimo scoperto e le
spese di tenuta conto.
E' leggermente superiore a quello del c/anticipo s.b.f. in quanto quest'ultima forma di smobilizzo
prevede anche commisioni di incasso e la perdita di alcuni giorni di valuta.

Tasso c/anticipi s.b.f. < Tasso del c/anticipi su fatture < Tasso debitore del c/c di corrispondenza

### OPERAZIONI CONTABILI
1. Alla presentazione delle fatture per l'importo erogato (cioè non della fattura ma fattura
- scarto garanzia)

   C/anticipo fatture    800              Anticipo 80% Fattura x
   C/C                           800      Anticipo 80% Fattura x

2. Alla riscossione viene registrato il bonifico per l'intero importo della fattura mandando il
relativo scarto a c/c

   C/anticipo fatture           1000      Riscossione Fattura x
   C/anticipo fatture    200              Pareggio Riscossione Fattura x

   C/c                           200      Pareggio Riscossione Fattura x

Tutte le operazioni vengono eseguite con data valuta in giornata.

### PROCEDURA MAV
Tramite tale procedura MAV gli estremi dei crediti da riscuotere sono trasmessi alla banca mediante
un supporto magnetico registrato secondo modalità convenute. In questo caso è la banca che si
incarica di inviare ai debitori gli avvisi di scadenza.

L'utilizzo della procedura MAV comporta alcune differenze caratteristiche : 
- per ogni fattura nel giorno di presentazione addebita una commissione di incasso
- giuridicamente non si basa sulla cessione del credito :  ciò significa che il debitore può
effettuare il pagamento presso qualsiasi sportello bancario che supporta il servizio MAV che a sua
volta lo accrediterà presso l'istituto presso il quale il credito è domiciliato.
