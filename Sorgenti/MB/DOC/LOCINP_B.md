L'utilizzo di un input panel è piuttosto semplice ed intuitivo. Il componente permette l'inserimento o la modifica dei campi abilitati, mentre mostra in colore attenuato i campi in sola visualizzazione.
Se il pannello contiene dei bottoni, è possibile utilizzarli tramite la pressione di un tasto funzione (se associato) o attraverso il mouse.
## La navigazione
La navigazione all'interno del pannello è realizzata tramite la pressione del tasto TAB (tabulazione), o tramite i consueti strumenti di puntamento.
La pressione del  tasto Invio è sempre abilitata ed ha l'effetto di scatenare i dinamismi associati all'attributo **Source="ENTER"**, inizializzando le variabili di ogni campo presente nel componente, se il pannello non è legato ad alcun servizio di aggiornamento.
Se il componente è legato ad un aggiornatore la pressione del tasto Invio scatena automaticamente l'aggiornamento di tutti i campi del pannello.
## Visualizzazione di più record
Se l'input panel contiene dei dati, è possibile mostrare un record dopo l'altro utilizzando i tasti PGUP e PGDOWN. Il pannello verrà riempito mostrando i valori dei campi del record corrente.
## Input Panel e Matrice dei Dati
Se l'input panel è configurato per mostrare (secondo setup) la matrice dei dati ad esso collegata è possibile navigare i dati anche tramite le consuete modalità legate alla matrice.
E' quindi possibile ricercare un record specifico digitando, dopo avere selezionato una colonna, le prime lettere del valore ricercato od utilizzando i tasti freccia.
Nel caso in cui il componente sia legato ad un aggiornatore è possibile inserire e modificare i dati anche tramite la matrice ad esso collegata.
