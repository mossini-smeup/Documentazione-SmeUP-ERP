Il modulo di gestione delle richieste di acquisto è uno strumento che, se integrato alla gestione ordini fornitori, ne completa l'iter procedurale laddove sia necessario far precedere l'emissione di un nuovo ordine da un'analisi più approfondita.

Si presta quindi per verificare, ed eventualmente autorizzare, acquisti di materiali o servizi gestiti al di fuori della normale analisi dei fabbisogni principali, quindi non visibili a strumenti come
ad esempio l'MRP.

Un po' più in dettaglio, deve rispondere ai seguenti requisiti : 

- consentire l'immissione di richieste inerenti materiali o servizi anche non codificati come parti, senza un costo predefinito, riconducendole comunque a enti o centri di costo di provenienza;
- dare facoltà ad uno o più utenti, debitamente autorizzati, di esaminare e validare (oppure annullare) le richieste immesse, gestendo eventuali passaggi intermedi mediante stati;
- collegarsi alla gestione acquisti, generando un ordine fornitore, nel caso la richiesta di acquisto venga autorizzata (dopo di che seguirà il normale iter procedurale).

