Sme.Up adotta una propria metodologia di implementazione di un sistema informativo, che prevede una strutturazione del team di implementazione e proprie modalità di training.

# Strutturazione team di progetto
## Premessa
SME.up predilige organizzazioni snelle e il più possibile orizzontali, in modo da ottenere minori costi di struttura e maggiore coinvolgimento / responsabilizzazione delle persone; conseguentemente, è previsto un nucleo ristretto di figure, in particolare i ruoli sono ridotti a 2 (che, sui progetti minori, vengono ricoperti dalla medesima persona) : 

- Capo Progetto
- Implementatore


## Ruoli e responsabilità
Il team di progetto comprende rappresentanti del Cliente e rappresentanti SME.up

## Ruoli del Cliente
### Steering Committee

- è costituito dai Process Owner (responsabili dei processi interessati dall'implementazione);
- indica le linee guida strategiche, gli obiettivi e le priorità per il progetto;
- garantisce l'allineamento con il top management aziendale;
- supporta funzionalmente l'implementazione del progetto
- approva eventuali deviazioni dagli obiettivi inizialmente definiti;
- sponsorizza il progetto;
- assicura al Capo Progetto Cliente la disponibilità delle risorse necessarie, in coerenza con le priorità aziendali.

### Process Owner
E' il punto di riferimento per i processi e la funzione che rappresenta : 

- assicura per la propria area  la presenza e il contributo di Key User con adeguate esperienze e competenze nelle varie fasi del progetto;
- garantisce la completa e coerente Analisi dell'Applicativo nell'area di competenza;
- individua i benefici attesi e le criticità legati alle soluzioni individuate;
- approva i deliverables di competenza.

### Capo progetto Cliente (PMC)

- Definisce, con il supporto del Capo Progetto SME.up, il piano di dettaglio delle fasi di progetto, assicurandone la coerenza con gli obiettivi indicati dallo Steering Committee;
- indica gli strumenti e gli standard di controllo progetto, verificandone l'adozione;
- coordina lo svolgimento delle attività progettuali, garantendo la coerenza tra le esigenze generali del progetto e quelle più specifiche dei Process Owner e dei Key User coinvolti;
- verifica, congiuntamente al Project Manager SME.up, le attività svolte dal team di lavoro;
- stabilisce e condivide obiettivi e deliverable (e relative tempistiche) da raggiungere / rendere disponibili nelle successive settimane;
- riferisce allo Steering Committee i risultati conseguiti;
- valuta e condivide, con il Project Manager di SME.up, i rischi e le criticità del progetto, concordando, se necessario, il ricorso al processo di Escalation / Change Request.

### Key users (KU)

- Partecipano direttamente alla definizione dei requisiti applicativi del pacchetto SW e ne stendono la relativa Analisi Funzionale;
- contribuiscono all'indirizzamento delle criticità rilevate per la propria area di competenza;
- validano le conversioni dei dati, partecipano ai test di accettazione e ne validano i risultati;
- definiscono ed eseguono il training degli utenti finali;
- fungono da supporto agli utenti finali nella fase di post installazione, intervenendo e identificando tempestivamente problemi e anomalie.

### Referente IT (IT)

- Partecipa alla definizione degli standard di sviluppo e implementazione e ne verifica l'adozione da parte dei Team di sviluppo;
- partecipa all'Analisi dell'Applicativo, contribuendo alla risoluzione di eventuali criticità legate agli aspetti applicativi e tecnologici;
- partecipa alle attività di implementazione, sviluppo interfacce, personalizzazioni, conversioni, redazione documentazione e alla messa in opera della nuova infrastruttura IT;
- mette a disposizione sulla piattaforma AS/400 e nei formati concordati tutti i dati necessari alla migrazione.

>N.B. :  se il Cliente non possiede una propria struttura IT, le funzioni del referente IT sono assunte dal PMC.

### End Users (EU)

- Sono gli utilizzatori finali del sistema.

## Ruoli di SME.up
### Responsabile di Progetto SME.up (PMS)

- Assicura  l'impegno e il commitment delle risorse SME.up, di cui è responsabile nel garantire il raggiungimento dei risultati attesi;
- garantisce l'adozione da parte delle proprie risorse degli strumenti e degli standard di progetto concordati, nello svolgimento delle attività operative e nella produzione dei deliverable;
- condivide il piano di dettaglio operativo del progetto con il PMC;
- organizza coerentemente il piano delle attività delle proprie risorse e segnala eventuali criticità al PMC;
- esamina periodicamente, con frequenza concordata con il PMC, lo stato di avanzamento dei lavori, secondo le modalità concordate;
- condivide gli obiettivi e i deliverable da raggiungere nelle settimane successive con le relative tempistiche;
- emette rapporti di avanzamento dei lavori;
- mantiene la documentazione di progetto.

### Implementatori SME.up (IS)

- Analizzano i requisiti funzionali delle applicazioni richieste con i KU e l'IT e ne dettagliano gli aspetti applicativi (screen, reports, ecc...) che verranno validati  dai KU e IT;
- analizzano e definiscono gli aspetti tecnici delle applicazioni;
- customizzano l'applicazione, sviluppano e verificano i programmi e le User Exit richieste;
- partecipano alle sessioni di Test con KU e IT;
- supportano gli analisti IT del Cliente nello sviluppo eventuale di programmi di conversione e di semplici personalizzazioni.

