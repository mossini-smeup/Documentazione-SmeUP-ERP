La gestione delle stampe è un tema complesso in generale. Le nuove disponibilità tecnologiche, il processo di migrazione verso la grafica, l'interazione con sistemi documentali e/o di archiviazione, la necessità di poter distribuire documenti via e-mail ecc, rendono necessaria una scomposizione degli obiettivi e degli strumenti al fine di poter costruire soluzioni adatte alle diverse condizioni.

Le applicazioni gestionali tradizionali emettono due tipi di documento : 

- Report ad uso interno (stampe di analisi ecc)
- Documenti per l'esterno (Fatture, conferme ecc)

Una prima esigenza sentita da anni è quella di migliorare la forma di tali documenti.

In SME.up esiste da sempre una modalità di presentazione di qualità del secondo tipo di documenti che potrà subire evoluzioni future.
Sopra SME.up possono essere installati prodotti di miglioramento della forma che intercettano le stampe e le arricchiscono. Fra questi citiamo, SPOOL MASTER, MEDUSA, PRINT2000 e SPOOL OFFICE.

Tali prodotti assumono che le stampe non siano modificabili all'origine (non disponibilità di sorgenti ecc). In SME.up invece, tendiamo come linea generale ad intervenire sull'origine quindi per fare degli esempi se ci conviene usciamo in EXCEL oppure alimentiamo un sistema di BI.-
Ancora di più tutta la nostra concentrazione è a ridurre la produzione di stampe ma rendere sempre di più l'informazione disponibile in modalità interattiva.

Dentro LOOC.up ogni matrice può essere esportata e/o stampata con la possibilità di scegliere colonne, colori, ordinamenti ecc.

Le stampe più importanti sono dei reali documenti verso l'esterno quali ad esempio una sintesi del
bilancio, oppure una offerta con fusione di immagini e testi ecc.
In tale ottica abbiamo dedicato grande attenzione alla produzione di documenti PDF da comporre liberamente come si compongono le schede.

Se pensiamo ad un esempio che può definire una linea guida, ipotizziamo di voler impostare unaprocedura di fine periodo che individua i clienti che devono ricevere un report. Tale report potrebbe essere diverso per cliente come sezioni contenute (ad esempio ad alcuni clienti allego l'estratto conto ad altri gli appuntamenti pianificati nel futuro, a volte scrivo i prezzi, altre no. Analogamente potrebbe essere diversa la scelta di archiviazione (o salvataggio) o la forma di invio (posta, mail ecc)
